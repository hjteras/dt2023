Vallisoo, Mari

Enne voolas keldrisse,
pärast tuppa valgus.
Mõnus laual istudes
jahutada jalgu,
kui on palav. Jahedal
ajal võime minna
paadiga või parvega
sõitma Annelinna.
Luhal lilli korjata,
kollast vesikuppu.

Lapsed, lapsed lugege,
kas teist mõni uppund.
Pole!
Ainult Mari-Liis
vähekeseks sukeldus
venna voodi alla.
Oh kas juba ammu?
Ei, poole kuue paiku.
Otsib oma helmeid ja
vanatädi kadunud
pärleid merevaiku.

Tassid, topsid ujuvad,
kapiuksed valla,
eluasjad, iluasjad
vihmaveega segi.

Küll see jumal kuivatab,
kes märjaks tegi.

https://teele.luts.ee/node/8120